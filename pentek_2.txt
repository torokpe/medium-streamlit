Nagy hálaadással magasztalom, óh jóságos Isten! a te kegyelmedet, amely szerint e mai napnak alkonyatát békességben megérnem engedted, Te adtad nekem, Uram, a reggelt, amidőn munkára serkentettél és Te hoztad elő az estvét, amidőn nyugalomra hívsz, hogy lankadt erőm az édes álom által megújuljon.
Tudom és érzem, jó Atyám! hogy e napon sokat vétettem Ellened, de Te bűneimet szent Fiad érdeméért megbocsátván, jó és irgalmas voltál hozzám; megnyitád felettem áldó kezeidet és megelégítél engem a te jóvoltoddal.
Köszönöm, hálás szívvel köszönöm Neked, édes Idvezítőm! a te elégtételedet, amellyel bűneim átkától megszabadítottál engem! Köszönöm, hálás szívvel köszönöm Neked, óh Atyám! e mai napot és ennek minden áldását, amelyeket méltatlan voltom mellett is kiárasztottál reám végtelen kegyelmedből! A te bölcs rendelésed szerint fáradtam és munkálkodtam én magam is, igyekeztem megkeresni mindennapi kenyeremet; mindazonáltal, amit nyertem, Te általad nyertem, aminek örültem, Te általad örültem, mert Te adtál testemnek erőt, lelkemnek elevenséget, tied legyen azért a dicséret és magasztalás!
Most már távozni készül a nap, elkövetkezik az éjszaka is, amidőn fáradt testem pihenni vágyakozik. De Te, óh Atyám! ne távozzál el tőlem, mert az éjszaka csak úgy lehet reám nézve csendes és bátorságos, ha a te oltalmad velem marad és a te jövőltod éjjel is őrködik felettem. Légy az én őriző pásztorom a rám jövő éjszakában is, hogy csendesen alhassam el a te gondviselésednek boldogító hitében.
Könyörgök Hozzád azért is, hogy távoztass el tőlem és szerelmeseimtől minden szerencsétlenséget, rettegést és csapást, hogy akik békességben és oltalmadban bízva aluszunk el, találhassunk atyai őrizeted alatt bátorságos nyugodalmat ésa pihenés után örvendetes fölébredést!
Virrassz, Atyánk4 virrassz szeretettel felettünk az éjszakában is; adj mindnyájunknak csendes álmot kegyelmedből a Jézusért. Ámen.
