Imádandó Isten! hálás érzésekkel borulok le előtted ez estveli órában és örvendező szívvel dícsőítem nevedet mindazon jótéteményedért, amellyekkel engem a mai napon is megajándékoztál. Jó Istenem, gondviselő Atyám voltál Te nekem e mai napnak minden órájában; kitöltötted reám szeretetednek teljességét; megsegítetted dolgaimban; megtartottál lelki és testi épségemben; megtartottad és megáldottad velem együtt azokat is, akikkel szívemet a szeretet által egybekötötted és ekképpen megbővítetted örömeimnek és boldogságomnak forrásait. Mivel érdemeltem, Atyám, a Te nagy kegyelmedet én szegény gyarló ember, aki e napot sem töltöttem úgy, hogy áldásaidra méltóvá tettem volna magamat! A Te napod áldást terjesztve ment el felettem, de én fájdalmas szívvel érzem, hogy magam visszaéltem áldásaiddal; nem éltem mindenben égi származásom, magasabb rendeltetésem szerint, földi, testi ember maradtam legjobb cselekedeteimben is. A Te irgalmasságoddal fedezz el azért fogyatkozásaimat és lelkemnek nyugtalanságát csillapítsd le a te bűnbocsátó kegyelmeddel. Hirdess nekem, Atyám! békességet és vigasztalást a te szent Fiad által a csendes estvének idején, hogy csendesség legyen az én szívemben és nyugalmat találhassak a te őrizeted alatt.
Ez elmúló napon nem pótolhatom már vissza, ami jót tenni elmulasztottam, nem igazíthatom már meg, ami hibákat eltettem; de fogadást teszek Neked, jó Istenemnek, hogy már ezentúl megjobbulni és szent törvényed szerint élni igyekszem: csak Te, Uram, jobb érzéseimet ne hagyd elaludni szívemben, sőt erősítsd meg aluvásomban is a te kegyelmeddel, hogy méltóbba tehessen magamat a holnapi napnak reggelére.
Fogadd el, oh! Atyám! estvéli áldozatul töredelmes szívemnek buzgó érzéseit és midőn napom éjjeli sötétségre hanyatlik, fordulj hozzám a te orcádnak világosságával, hogy oltalmad alatt bátorságban nyugodhassam szerelmesemimmel együtt és örömmel láthassam meg ismét a te új napodat. Ámen.
