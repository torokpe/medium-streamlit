Kegyelemmel és áldással gazdag Isten ! szerető Atyám a Jézusban! fölemelem szívemet Tehozzád e reggeli órában és hálákat adok Neked, hogy az elmúlt éjszakának setétségében lelkemet, testemet gonosztól megoltalmaztad. Áldott légy, hogy midőn szemeimet álomra zártam, Te őrködtél felettem és a veszedelmeket távol tartottad tőlem. Jó és kegyelmes voltál hozzám, méltatlanságom mellett is, nyugovásom óraiban és midőn felkelő napod az éj sötétségét elűzte, az én keblemet is új reménységgel és új örömökkel töltötted el.
	Örvendezve köszöntöm új napodat, jó Atyám ! mert napjaim megújulása által arra tanítasz engem, hogy rövid földi életemben készítsem magamat az örökkévalóságra, amelyben új eget es új földet látnak szemeim, midőn ezek elmúlnak. Keltsd fel azért bennem a megújult reggelen a nemesebb érzéseket, hogy necsak a földiekre gondoljak, necsak a világi jókért szorgalmatoskadjam, hanem szüntelenül szemeim előtt tartsam ama, mennyei javakat is, amelyek drágábbak a föld minden múlandó javainál. Add, Uram, hogy híven munkálkodhassam, nemcsak az eledelért, amely
elvész, hanem az eledelért is, amely megmarad mind örökké. Szenteld meg e végre mind testemet, mind lelkemet, hogy a vétkes indulatok erőt ne vegyenek nemesebb érzéseim felett, hogy a te szent Lelked segedelmével legyőzhessem a test és világ
csábításait minden szándékom, minden igyekezetem legyen szent és igaz a te isteni kegyelmed által.
	Óh! szent és igaz Isten! titkon nézesz Te reánk onnan felül, de megfizetsz nyilván mindenkinek az ő cseledete szerint; nincs Előtted sem szegény sem gazdag, csak a lélek gazdagsága, a szív tisztasága az, amely szerint Te a jutalmat osztogatod. Ezzel a hittel töltsd be az én szívemet, lelkemet a mai napon is , hogy szent tetszésed szerint végezhessem minden dolgomat, mind magamnak, mind másoknak hasznára, főképpen pedig lelkemnek idvességére és a te szent neved dicsőségére. Ámen.
