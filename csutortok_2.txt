Hozzád fohászkodik, Hozzád óhajtozik az én szívem, jó Atyám! hogy midőn a nap lehanyatlik, a Tebenned vetett hitben keressek világosságot és mielőtt nyugalomra térnék, Tőled kérjek oltalmat és bátorságot. Tudom, Uram, hogy a hit világa még a sötétben is fénylik és eloszlat minden félelmet és aggodalmat. Tudom azt is, hogy ha a nap fénye elhagyja is a földet, a te gondviselésed nem távozik el tőlem. Jól esik azért nekem a te gondviselésedben bízni és jól esik nekem Hozzád emelni fohászkodó szavát, mert csak a Tebenned vetett bizalmi várhatom békességgel az éjszakának közelgő sötétségét.
Isten, jó Atyám! Te, ki e napon is megmutattad nekem hitemnek valóságát, midőn megsegítettél minden jó dolgomban, midőn megadtad nekem az élet javait és örömeit, midőn lelkemet erősítetted a jóban és megtartottad az idvesség reménységében, óh! most is, midőn az éj sötétsége már-már körülvesz engemet, add, hogy legyen nekem az én hitem szerint! Read bízom magamat, életemet és minden javaimat; őrködjék azért felettem a te atyai jóságod és hatalmas karod távoztasson el tőlem minden veszedelmet! Tőled kérek csendes, békés pihenést mind testemnek, mind lelkemnek; adj azért nekem megnyugtató, megújító csendes álmot!
Isten, jó Atyám! Te, ki mindezideig velem voltál vezéreltél és megáldottál engem, óh! ne távozzál el tőlem most sem a rám boruló éjszakában, hogy megemlékezzem még éjjeli álmomban is a kegyelmedről és irgalmasságodról! Tarts meg, őrizz meg továbbra is életemet és adj örvendetes reggelt látnom az éjszakának csendes nyugodalmát után! De ha szent tetszésed azt végezné felőlem, hogy álmom örök álom, pihenésem örök pihenés legyen: akkor is maradj velem és légy kegyelmes hozzám, hogy az idvesség reményében ajánlhassam lelkemet kezeidbe és hitemnek valóságát megláthassam majd ama jobb életben és az én Istenemnek és Idvezítőmnek boldog látására eljuthassak az egekbe. Ámen.
